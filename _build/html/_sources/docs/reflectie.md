# Reflectie

Nadat we de conceptversie hadden ingeleverd, hebben we ons project gepresenteerd aan groep L6 en onze TA. Hun feedback was zeer positief. Ze waren onder de indruk van de professionele uitstraling van onze website en de duidelijkheid van de grafieken.

Hier zijn de feedbackpunten die we hebben gekregen van groep L6 en de TA:

- Geef een duidelijke uitleg over hoe je een Pearson-correlatie grafiek moet interpreteren.
- Leg zorgvuldig uit wat de Pearson-correlatie inhoudt, zonder voorbarige conclusies te trekken.
- Zorg ervoor dat lezers zelf het jaartal van de pie chart kunnen selecteren.
- Onderzoek en bespreek of er andere oorzaken zijn voor natuurrampen.
- Indien relevant, leg uit of verschillende soorten broeikasgassen een rol spelen.
- Voeg extra uitleg toe aan de introductie (Vraag hierover aan de TA).
- Voeg de eenheid van de y-as toe bij figuur 3 en 4 om de broeikasuitstoot duidelijk weer te geven.

We hadden al enkele aanpassingen doorgevoerd voordat we de feedback ontvingen, zoals het erkennen dat we geen sterke conclusie konden trekken over een positieve correlatie tussen emissies en natuurrampen op basis van onze Pearson-correlatie berekeningen. Dit komt doordat er slechts een lage positieve correlatie werd gevonden. Deze nuance hebben we al verwerkt in onze laatste versie van het verslag. Alle andere feedbackpunten hebben we ter harte genomen en onmiddellijk verwerkt in onze laatste versie.

Bij een verlenging van de projectduur willen we ons dataverhaal versterken door het gebruik van meerdere datasets en grafieken. In plaats van de effecten van verschillende broeikasgassen te bundelen, zullen we deze onafhankelijk analyseren. Dit stelt ons in staat om de effecten van elk broeikasgas afzonderlijk te bestuderen, wat kan leiden tot een nauwkeuriger en gedetailleerder inzicht in hun specifieke invloed op het milieu.
